1. Wat voor verzekering is dit? 

1.1 Over de verzekering
Deze arbeidsongeschiktheidsverzekering is een sommenverzekering. Met deze verzekering verzeker je je tegen de mogelijke financiële gevolgen van arbeidsongeschiktheid. Wij betalen een uitkering als de verzekerde arbeidsongeschikt is. Er moet wel aan de voorwaarden van deze verzekering zijn voldaan. Wat wij onder arbeidsongeschiktheid verstaan, lees je hierna. Voor de verzekering geldt het Nederlandse recht.
Wie is verzekerde en wie is verzekeringnemer?
De verzekeringnemer van deze verzekering is degene die de verzekering afsluit en de premie betaalt. Een uitkering vanwege arbeidsongeschiktheid betalen wij aan de verzekeringnemer. De verzekerde is de persoon van wie wij de arbeidsongeschiktheid verzekeren. In de meeste gevallen zijn de verzekeringnemer en de verzekerde dezelfde persoon. Daarom gebruiken wij in deze voorwaarden ‘je’ als wij de verzekeringnemer en de verzekerde bedoelen. Om te zorgen dat de teksten makkelijker leesbaar zijn, noemen we de verzekerde ‘hij’. Op je polis zie je wie de verzekeringnemer en wie  de verzekerde is.
Wie zijn wij?
Je sluit de verzekering met Movir. Movir is een handelsnaam van Nationale-Nederlanden Schadeverzekering Maatschappij N.V. Overal waar je in deze voorwaarden ‘wij’, ‘we’ of ‘ons’ leest, bedoelen we ‘Movir’.
Nationale-Nederlanden Schadeverzekering 
Maatschappij N.V. is gevestigd in Den Haag aan de Prinses Beatrixlaan 35. Wij zijn ingeschreven bij de Kamer van Koophandel onder nummer 27023707 en in het register van de Autoriteit Financiële Markt (AFM) onder vergunningnummer 12000475. Wij zijn bij de AFM bekend als aanbieder van arbeidsongeschiktheidsverzekeringen. En wij hebben een vergunning van De Nederlandsche Bank N.V. (DNB) als schadeverzekeraar. Het kantoor van Movir staat aan de Brugwal 1 in Nieuwegein.

1.2 Waarvoor ben je verzekerd?
Deze verzekering geeft je maandelijks een uitkering bij arbeidsongeschiktheid. De verzekering geldt in de hele wereld. De hoogte van die uitkering is afhankelijk van het percentage arbeidsongeschiktheid en je verzekerd bedrag.
Of en vanaf welk moment je een uitkering krijgt en hoe hoog die uitkering is, ligt aan hoe je verzekerd bent. Dat staat op je polis. Daar zie je bijvoorbeeld wat het verzekerd bedrag is. Op je polis staat ook voor welke periode je de arbeidsongeschiktheid voor je eigen rekening neemt. Dit noemen wij de eigenrisicotermijn. 

1.3 Wat is arbeidsongeschiktheid  bij deze verzekering?
Als in deze voorwaarden arbeidsongeschikt(heid) staat, bedoelen wij daar het volgende mee: er moet sprake zijn van ziekte of ongeval. En er moet als direct gevolg daarvan een stoornis  bestaan die een arts op basis van regulier medisch onderzoek heeft vastgesteld. En algemeen erkend is door de medische wetenschap. En leidt tot beperkingen, waardoor de verzekerde voor minimaal 25% beperkt is om zijn beroepswerkzaamheden uit te voeren.
 
Bij het vaststellen van de mate van arbeidso ngeschiktheid houden wij er geen rekening mee of er geen of minder werk beschikbaar is.
Wat verstaan we onder beroepswerkzaamheden?
Met ‘beroepswerkzaamheden’ bedoelen wij de werkzaamheden die horen bij het verzekerde beroep. Je vindt het verzekerde beroep op je polis. Hierbij kijken wij naar de werkzaamheden zoals die gewoonlijk in het beroep worden uitgevoerd.
Bijzondere bepaling voor (para)medici
Is de verzekerde (para)medicus? Dan beschouwen we hem ook arbeidsongeschikt als hij volgens de algemene richtlijnen zijn beroepswerkzaamheden niet mag uitvoeren omdat hij drager is van het hepatitis B-virus  of de MRSA-bacterie.
Is de verzekerde drager van het hepatitis B-virus? Dan is hij alleen verzekerd als hij zich vóór de besmetting tegen hepatitis B heeft laten inenten, maar een non-responder blijkt te zijn: hij heeft dus ondanks de inentingen geen bescherming tegen hepatitis B. In dat geval hebben we een kopie van het inentingsschema nodig.
Verlies van bevoegdheid
Als de verzekerde zijn bevoegdheid om zijn beroep uit te oefenen (deels) verliest, dan beschouwen we dat niet als arbeidsongeschiktheid.

1.4 Hoe lang krijg je een uitkering?
Er zijn 2 varianten in uitkeringsduur. Op je polis staat welke variant je verzekerd hebt.
Maximale uitkeringsduur tot eindleeftijd
Staat op je polis dat je een verzekering met een maximale uitkeringsduur tot de eindleeftijd verzekerd hebt? Dan krijg je zolang de verzekerde arbeidsongeschikt is een uitkering, uiterlijk tot de einddatum van de verzekering. Een uitkering gaat altijd pas in nadat de eigenrisicotermijn is verstreken.
Maximale uitkeringsduur 1, 2, 3, 4 of 5 jaar
Staat op je polis dat je een verzekering met een maximale uitkeringsduur van 1, 2, 3, 4 of 5  jaar hebt verzekerd? Dan krijg je zolang de verzekerde arbeidsongeschikt is een uitkering tot maximaal het aantal afgesproken jaren van de uitkeringsduur. De afgesproken maximale uitkeringsduur staat op je polis. De uitkering kan dus vóór de einddatum van je verzekering eindigen. Een uitkering gaat altijd pas in nadat de eigenrisicotermijn is verstreken. De eigenrisicotermijn brengen we in mindering op de maximale uitkeringsduur.
Stopt de uitkering, omdat de maximale uitkeringsduur is bereikt? Dan kun je alleen opnieuw recht hebben op een uitkering, als de verzekerde weer arbeidsongeschikt wordt, nadat hij minstens 90 dagen volledig arbeidsgeschikt is geweest.
De uitkering eindigt in ieder geval als de einddatum van de verzekering is bereikt.

1.5 Wat verstaan wij onder inkomen?
 
Vrijberoepsbeoefenaar, eenmanszaak, maatschap, VOF 
Is de verzekerde een ondernemer die voor de inkomstenbelasting winst uit onderneming heeft? Zoals de vrijberoepsbeoefenaar, eigenaar van een eenmanszaak, vennoot in een maatschap of in een VOF. Dan verstaan wij onder inkomen: de fiscale winst, zoals die blijkt uit de aangiften inkomstenbelasting. Het gaat om de winst vóór ondernemersaftrek, zonder de mkbwinstvrijstelling en zonder bijzondere baten en lasten.  De winst mag vermeerderd worden met fiscaal toegestane afschrijvingen op (im)materiële activa.
 
BV 
Is de verzekerde een ondernemer die directeurgrootaandeelhouder (DGA) is van een BV? Dan verstaan wij onder inkomen: het belastbare loon van de DGA, vermeerderd met het aandeel van de DGA in de fiscale winst van de BV. Het gaat om de winst vóór ondernemersaftrek, zonder de mkb-winstvrijstelling en zonder bijzondere baten en lasten. De winst mag vermeerderd worden met fiscaal toegestane afschrijvingen op (im)materiële activa.
Werknemer
Is de verzekerde een werknemer? Dan verstaan wij onder inkomen: het bruto loon volgens de jaaropgaven van je werkgever(s) of zoals vermeld in je aangiften inkomstenbelasting.
2. Wat is de basis van  deze verzekering? 

2.1 Waaruit bestaat de verzekeringsovereenkomst?
De informatie die je ons hebt gegeven voor het aangaan en/of het wijzigen van de verzekeringsovereenkomst, vormt de basis van de verzekeringsovereenkomst. Daarbij horen alle opgaven en verklaringen die wij van jou of namens jou hebben ontvangen. Deze gegevens vormen samen met de polis en de voorwaarden je verzekeringsovereenkomst.

2.2 Wat ben je verplicht volgens de wet? 
Bij de aanvraag en/of een wijziging van de verzekering stellen wij, of anderen namens ons, je verschillende vragen. Op grond van de wet ben je verplicht om al deze vragen juist en volledig te beantwoorden. Dit is je wettelijke mededelingsplicht. Voldoe je niet aan deze mededelingsplicht? Dan mogen we volgens de wet onder andere de verzekering stoppen, de premie  en/of voorwaarden aanpassen en/of besluiten je geen uitkering te geven. Dat kan bijvoorbeeld als je: ons onjuiste gegevens hebt gestuurd; iets hebt verklaard wat niet waar is; informatie waar wij om hebben gevraagd niet hebt gegeven, terwijl deze informatie wel bij je bekend is.
Stellen wij vast dat je niet hebt voldaan aan je mededelingsplicht? Dan ontvang je van ons een bericht, waarin we aangeven wat we doen en waarom.
Let op! Als de verzekering om deze reden stopt, dan stopt ook de uitkering. Ook vragen wij dan het totaal van alle eerder betaalde uitkeringen terug. Dus ook van eventuele eerdere meldingen van arbeidsongeschiktheid.
3. Wat heb je verzekerd?

3.1 Uitkering bij arbeidsongeschiktheid
Is de verzekerde arbeidsongeschikt? Dan heb je recht op een uitkering volgens de voorwaarden van deze verzekering. De arbeidsongeschiktheid moet zijn ontstaan op of ná de ingangsdatum van de verzekering. Op je polis staat of je een uitkering tot maximaal de eindleeftijd of met een maximale uitkeringsduur van  1, 2, 3, 4 of 5 jaar hebt verzekerd. De uitkering begint  na afloop van je eigenrisicotermijn.
3.2 Uitkering bij orgaandonatie
Is de verzekerde arbeidsongeschikt doordat hij een orgaan afstaat voor transplantatie? Dan heb je recht op een uitkering volgens de voorwaarden van deze verzekering. Voor deze uitkering geldt geen eigenrisicotermijn. De uitkering gaat in op de dag van de orgaandonatie.

3.3 Uitkering bij zwangerschap 
Wanneer krijg je een uitkering bij zwangerschap?
Is de verzekerde zwanger en heb je een Movir Momentum Sommen AOV met een maximale 
uitkeringsduur tot eindleeftijd afgesloten? Dan  heb je recht op een uitkering bij zwangerschap als: de uitgerekende bevallingsdatum ten minste 1 jaar na de ingangsdatum van de Movir Momentum Sommen AOV ligt; verzekerde ten minste 20 weken zwanger is of  is geweest.
Let op: staat op je polis dat je een Movir Momentum 
WIA Excedent AOV, Movir Momentum Extra Kostenverzekering, Movir Momentum Vaste Lasten AOV, of een Movir Momentum Sommen AOV met maximale 
uitkeringsduur 1, 2, 3, 4 of 5 jaar hebt afgesloten? Dan heb je geen recht op een zwangerschapsuitkering uit deze verzekering.
Uitkeringsperiode
De uitkeringsperiode is maximaal 16 weken. Hier trekken wij de eigenrisicotermijn nog vanaf. Heb je de eigenrisicotermijn in het jaar voor de uitgerekende bevallingsdatum verkort? Dan gaan we uit van de langste eigenrisicotermijn. De uitkeringsperiode begint 6 weken voor de uitgerekende bevallingsdatum. Als de verzekerde vóór die periode bevalt, gaat de uitkeringsperiode in op de dag van de bevalling.
De uitkering bij zwangerschap
De uitkering bij zwangerschap wordt gebaseerd op 100% van het verzekerd bedrag. Heb je het verzekerd bedrag in het jaar voor de uitgerekende bevallingsdatum verhoogd? Dan gaan we uit van het laagste verzekerd bedrag. Een verhoging van het verzekerd bedrag door indexering nemen we wel mee.
Zwanger én arbeidsongeschikt?
Is de verzekerde zwanger én heb je recht op een uitkering omdat zij ook arbeidsongeschikt is?  Dan krijg je alleen dat deel van de arbeidsongeschiktheidsuitkering dat hoger is dan de zwangerschapsuitkering. Deze 2 uitkeringen zijn samen nooit meer dan 100% van je verzekerd bedrag. In dit geval passen we de eigenrisicotermijn maar één keer toe.
Een zwangerschapsuitkering aanvragen
Je kunt de uitkering aanvragen vanaf het moment dat  de verzekerde 20 weken zwanger is. Stuur bij je aanvraag een zwangerschapsverklaring mee van de arts of verloskundige die de verzekerde begeleidt met  daarop de uitgerekende bevallingsdatum. 
 
3.4 Uitkering bij adoptie
Adopteert de verzekerde na de ingangsdatum van de verzekering een kind? Dan heb je recht op een uitkering van 30 dagen. De uitkering is gebaseerd op 100% van het verzekerd bedrag. Je krijgt de uitkering over de periode van 30 dagen na de eerste officiële dag dat het adoptiekind deel uitmaakt van het gezin. In dit geval passen we de eigenrisicotermijn niet toe.
Arbeidsongeschikt en adoptie
Krijg je een adoptie-uitkering en is de verzekerde arbeidsongeschikt? Dan zetten we de uitkering  voor arbeidsongeschiktheid stop in de periode dat  je een adoptie-uitkering krijgt. Je kunt namelijk nooit  een uitkering krijgen van meer dan 100% van het verzekerd bedrag.
Adoptie-uitkering aanvragen
Je kunt de uitkering aanvragen door ons een officieel document te sturen, waarop duidelijk staat dat de verzekerde adoptieouder is geworden. 
 

3.5 Uitkering bij overlijden van  partner of kind
Als de partner of het kind van de verzekerde overlijdt, dan is hij misschien een tijd niet in staat om te werken. Staat op je polis dat je eigenrisicotermijn korter of gelijk is aan 90 dagen? Dan krijg je van ons een uitkering op basis van maximaal 100% van het verzekerd bedrag. Je krijgt de uitkering vanaf de dag dat de partner of het kind is overleden, voor een periode van maximaal 90 dagen. De eigenrisicotermijn wordt niet in mindering gebracht op de uitkering.
Met ‘partner’ bedoelen wij de persoon met wie de verzekerde getrouwd is of met wie hij een geregistreerd partnerschap of samenlevingscontract heeft. Ook moeten de verzekerde en zijn partner op hetzelfde adres staan ingeschreven. Met ‘kind’ bedoelen wij een eigen (pleeg)kind dat jonger is dan 21 jaar.
Als je aantoont dat je recht hebt op deze uitkering, nemen wij contact met je op. We maken dan afspraken over de duur van de uitkering en zorgen voor de betaling.
Ben je al arbeidsongeschikt?
Krijg je een uitkering in verband met overlijden van partner of kind en is de verzekerde arbeidsongeschikt? Dan zetten we de uitkering voor arbeidsongeschiktheid stop in de periode dat je een uitkering in verband met overlijden krijgt. Je kunt namelijk nooit een uitkering krijgen van meer dan 100% van het verzekerd bedrag.
  

3.6 Vergoeding van preventie- en  
re-integratiekosten
Je krijgt van ons niet alleen een uitkering bij arbeidsongeschiktheid. We denken graag met je mee hoe we je kunnen helpen om aan het werk te blijven of om zo snel mogelijk weer aan het werk te kunnen. Bijvoorbeeld met advies over aanpassing van je werkplek, arbeidsdeskundig advies of coaching. In overleg schakelen we deskundige hulp voor je in.
Welke kosten vergoeden we?
We bespreken van tevoren welke kosten wij vergoeden. Als je zelf hulp inschakelt, beoordelen we of we die kosten (voor een deel) kunnen vergoeden. Dat zijn we niet verplicht. We vergoeden de kosten niet als je die door een andere instantie of verzekeringsmaatschappij vergoed kunt krijgen.

3.7 Movir Momentum Extra Kostenverzekering
Staat op je polis dat je een Movir Momentum Extra Kostenverzekering hebt en ontvang je van ons een uitkering vanwege arbeidsongeschiktheid uit je Movir Momentum Sommen AOV? Dan krijg je een uitkering vanwege de Movir Momentum Extra Kostenverzekering tot maximaal de hiervoor afgesproken uitkeringsduur. Een uitkering gaat altijd pas in nadat de eigenrisicotermijn is verstreken. We trekken de eigenrisicotermijn af van de afgesproken uitkeringsduur. Eindigt de Movir Momentum Extra Kostenverzekering voordat de maximale afgesproken uitkeringsduur is bereikt? Dan eindigt je uitkering op het moment dat de verzekering stopt. Dit kan bijvoorbeeld als je je eindleeftijd bereikt. Op je polis vind je de afgesproken maximale uitkeringsduur van deze uitkering.
Ben je weer volledig arbeidsgeschikt? Dan kun je bij arbeidsongeschiktheid opnieuw een beroep op de Movir Momentum Extra Kostenverzekering doen, als de verzekerde ten minste 90 dagen daarvoor niet arbeidsongeschikt is geweest. 
  
4. Wat moet je doen bij  
arbeidsongeschiktheid?
We geven je alleen een uitkering, als je bepaalde stappen neemt als de verzekerde arbeidsongeschikt is geworden.

4.1 Wat moet je doen als de verzekerde arbeidsongeschikt is?
Je moet ons dat zo snel mogelijk laten weten. In ieder geval binnen 30 dagen nadat de verzekerde arbeidsongeschikt is geworden. Dit geldt ook als verzekerde arbeidsongeschikt is en de mate van arbeidsongeschiktheid toeneemt. De melding doe je met het formulier Melding Ziekte of Ongeval. Dit formulier kun je vinden op Movir.nl.
De verzekerde moet zich direct door een arts laten behandelen en ook onder zijn behandeling blijven. Ook moet hij de voorschriften van de arts nauwkeurig opvolgen. Hij moet alles doen wat redelijk is om weer arbeidsgeschikt te worden. Ook mag hij niets doen of juist laten waardoor hij niet of minder snel herstelt.
Je moet alle adviezen over aanpassing van de werksituatie opvolgen, die bedoeld zijn om de arbeidsongeschiktheid te verminderen of die de  re-integratie kunnen bevorderen. Die adviezen krijg je van ons of van de door ons aangewezen deskundigen.
De verzekerde moet zich laten onderzoeken door een door ons aangewezen deskundige. De deskundige bepaalt de plaats van het onderzoek. Als wij daarom vragen, is hij verplicht om zich voor onderzoek te laten opnemen in een door ons aangewezen ziekenhuis of andere medische instelling. Wij betalen de kosten van het onderzoek.
Je moet ons zo snel mogelijk alle informatie (laten) geven waar wij om vragen. Als wij dat vragen, moet je de informatie (laten) geven aan deskundigen die wij aanwijzen. Bijvoorbeeld aan een medisch adviseur, arbeidsdeskundige, een preventie- en re-integratiebegeleider of andere medewerker van Movir. Het is belangrijk dat je alles wat nodig is om de arbeidsongeschiktheid vast te stellen, volledig en juist vertelt. Je mag daarbij niets verzwijgen of onjuist vertellen.
Als wij informatie willen opvragen, moet je daaraan meewerken. Bijvoorbeeld door de behandelaars te machtigen de informatie aan ons te geven.
Als wij inkomensgegevens aan je vragen, zoals je aangifte inkomstenbelasting en/ of jaarrekening, dan moet je die aan ons geven.
Als de verzekerde ander werk gaat doen tijdens de arbeidsongeschiktheid, moet je dat aan ons doorgeven.
Als de verzekerde arbeidsongeschikt is, mag je  niets doen waardoor wij in een redelijk belang  worden geschaad.
Verder gelden deze verplichtingen als verzekerde arbeidsongeschikt is:
Gaat de verzekerde naar het buitenland, of naar Caribisch Nederland? Dan moet je ons vooraf toestemming vragen.
Heb je nieuws over het herstel en kan of is de verzekerde bijvoorbeeld weer (gedeeltelijk) aan  het werk? Dan moet je ons dat direct laten weten.
 
4.2 Gevolgen van niet nakomen verplichtingen
Als je de hierboven genoemde verplichtingen niet nakomt en wij daardoor in een redelijk belang geschaad zijn, dan heb je geen recht meer op een uitkering. Je hebt ook geen recht op een uitkering als je deze verplichtingen niet nakomt met de opzet ons te misleiden. Wij kunnen ten onrechte betaalde uitkeringen terugvorderen.
Te laat gemeld?
Als je je arbeidsongeschiktheid niet binnen 30 dagen  aan ons meldt, hanteren we de meldingsdatum als de eerste dag van je arbeidsongeschiktheid. Meld je een toename van je arbeidsongeschiktheid niet binnen  30 dagen aan ons? Dan hanteren we de meldingsdatum van de toename als de eerste dag van de toegenomen arbeidsongeschiktheid. We doen in deze gevallen uiteraard nog wel onderzoek naar de (mate van) arbeidsongeschiktheid vóór die datum.
Geen toestemming voor een verblijf  in het buitenland?
Ga je zonder onze toestemming naar het buitenland of Caribisch Nederland? Dan heb je tijdens je verblijf daar geen recht op een uitkering, als wij daardoor in een redelijk belang geschaad zijn. Wij kunnen ten onrechte betaalde uitkeringen terugvorderen. 
5. Wat moet je weten  over de uitkering?
 

5.1 Wat is de eigenrisicotermijn?
Bij het afsluiten van deze verzekering heb je een eigenrisicotermijn afgesproken. De eigenrisicotermijn is een periode van arbeidsongeschiktheid die je voor eigen rekening neemt. In die periode is de verzekerde wel arbeidsongeschikt maar krijg je nog geen uitkering van ons. De eigenrisicotermijn gaat in op de dag nadat verzekerde arbeidsongeschikt is geworden. Je eigenrisicotermijn staat op je polis.
Wordt de verzekerde meer arbeidsongeschikt? Dan passen we de eigenrisicotermijn niet opnieuw toe. Is de verzekerde volledig arbeidsgeschikt, maar wordt hij binnen 90 dagen opnieuw arbeidsongeschikt? 
Dan zien wij dat als één ononderbroken arbeidsongeschiktheidsperiode en passen wij de eigenrisicotermijn niet opnieuw toe. We stellen wel opnieuw de mate van arbeidsongeschiktheid vast. We hervatten de uitkering op de datum waarop de verzekerde weer arbeidsongeschikt is geworden. Dit geldt ook als je een arbeidsongeschiktheidsverzekering met een maximale uitkeringsduur van 1, 2, 3, 4 of 5 jaar hebt en de maximale uitkeringsduur nog niet is bereikt.

5.2 Hoe stellen wij arbeidsongeschiktheid vast?
Als je ons hebt laten weten dat de verzekerde arbeidsongeschikt is, bepalen wij of hij arbeidsongeschikt is volgens deze voorwaarden en voor welk percentage hij dat is. Met dat percentage kunnen we de hoogte van de uitkering vaststellen. Dat doen we met de informatie die je ons hebt gegeven en die wij krijgen door arbeidsdeskundig onderzoek en via onze medisch adviseur. Wij beoordelen ook hoe lang je recht hebt op een uitkering. Ook beoordelen wij of de hoogte van je uitkering veranderd moet worden tijdens de arbeidsongeschiktheid.
Wij stellen arbeidsongeschiktheid vast aan de hand van rapporten van door ons aangewezen medische en andere deskundigen. Informatie uit medisch onderzoek en andere medische gegevens laten we beoordelen door onze medische dienst (onder verantwoordelijkheid van de medisch adviseur) en/of andere medisch deskundigen. Vervolgens bepalen we wat dat voor de beroepswerkzaamheden betekent. Wij kunnen ook andere deskundigen aanwijzen om de informatie over je arbeidsongeschiktheid te beoordelen, zoals een arbeidsdeskundige.

5.3 Maximale werkweek
Bij het vaststellen van de arbeidsongeschiktheid gaan we nooit uit van een werkweek van meer dan 60 uur. Dit betekent dat we voor de berekening van de mate van arbeidsongeschiktheid uitgaan van een werkweek van 60 uur, als de verzekerde voor zijn arbeidsongeschiktheid meer dan 60 uur werkte.
Voorbeeld:
Stel dat de verzekerde voor hij arbeidsongeschikt werd, gemiddeld 70 uur per week werkte.  Na 4 maanden arbeidsongeschiktheid stelt de arbeidsdeskundige vast dat hij weer 20 uur per week  kan werken. 20 uur is één derde van de maximale werkweek van 60 uur, waar wij vanuit gaan.  Dit betekent dat verzekerde op dat moment 40 uur gedeeld door 60 uur *100% = 66% arbeidsongeschikt is. Dit percentage ligt boven de uitkeringsdrempel. Je krijgt van ons vanaf dat moment een uitkering van 75% van je verzekerd bedrag.
5.4 Hoe berekenen we de uitkering?
Wij berekenen je uitkering per dag. Dat doen we door het verzekerd bedrag door 365 te delen. Voor iedere dag dat de verzekerde arbeidsongeschikt is, krijg je dus 1/365e deel van de uitkering waarop je volgens dit artikel recht hebt. Wij betalen de uitkering maandelijks, uiterlijk op de laatste dag van de kalendermaand. We betalen de uitkering aan de verzekeringnemer.
De hoogte van je uitkering hangt onder andere af van het percentage dat de verzekerde arbeidsongeschikt is en de hoogte van het verzekerd bedrag. Toen je de verzekering afsloot, heb je gekozen vanaf welk percentage arbeidsongeschiktheid je een uitkering wilt ontvangen. Dit noemen wij de uitkeringsdrempel. Standaard is de uitkeringsdrempel 25%. Als je voor een hogere uitkeringsdrempel hebt gekozen, staat dat op je polis.
Let op: Is de verzekerde minder arbeidsongeschikt  dan de uitkeringsdrempel? Dan heb je geen recht  op een uitkering.
 
Uitkeringstabel
In de tabel hieronder zie je op welk percentage van het verzekerd bedrag je uitkering gebaseerd wordt. 
Percentage van 	Percentage van  
arbeidsongeschiktheid 	het verzekerd bedrag
0 tot 25% 	 
geen uitkering
25 tot 35%  
30%
35 tot 45%  	
40%
45 tot 55%  
50%
55 tot 65%  	
60%
65 tot 80%  
75%
80 tot en met 100% 
100%
5.5 Wanneer stopt de uitkering?
De uitkering stopt: 
 als de verzekerde minder arbeidsongeschikt is  dan de uitkeringsdrempel;
 na de laatste dag van de kalendermaand waarin de verzekerde de afgesproken eindleeftijd bereikt.  Deze eindleeftijd staat op je polis;
 als de verzekerde overlijdt, 3 maanden na de  dag van overlijden;
 als wij de verzekering stopzetten. De mogelijke  redenen daarvoor kun je vinden in artikel 12.2;
 als wij de verzekering stoppen, omdat je fraude hebt gepleegd of niet aan de wettelijke mededelingsplicht hebt voldaan;
 als wij de verzekering stoppen, omdat jij of een andere belanghebbende bij de verzekering voorkomt op een nationale of internationale sanctielijst.
Staat op je polis dat je een maximale uitkeringsduur van een 1, 2, 3, 4 of 5 jaar hebt verzekerd? Dan stopt de uitkering in ieder geval als de afgesproken maximale uitkeringsduur is bereikt. 
5.6 Recht op uitkering nadat de  
verzekering is opgezegd
Eindigt de verzekering door opzegging door jou of Movir? Dan heb je recht op een uitkering volgens de voorwaarden van deze verzekering als de arbeidsongeschiktheid is ontstaan voor de datum waarop de verzekering is geëindigd. Voor deze uitkering geldt een aantal extra regels:
 De arbeidsongeschiktheid moet je melden  vóór de datum waarop de verzekering eindigt. 
 Wordt de verzekerde na het stoppen van de verzekering méér arbeidsongeschikt door een verergering van de al bestaande klachten of door nieuwe klachten? Dan verhogen we het uitkeringspercentage, zoals vastgesteld op de datum waarop de verzekering is geëindigd, niet meer.
 Wordt de verzekerde minder arbeidsongeschikt door een afname van de al bestaande klachten? Dan krijg je een uitkering die hoort bij dit lagere percentage van arbeidsongeschiktheid. Je krijgt dan dus een lagere uitkering. Deze uitkering kan daarna niet meer verhoogd worden.
 Zodra de verzekerde niet langer arbeidsongeschikt  is of zodra het percentage arbeidsongeschiktheid onder de uitkeringsdrempel komt, stopt (het recht op) de uitkering definitief. De uitkering kan daarna nooit meer ingaan.
(Het recht op) de uitkering stopt altijd als:
 de einddatum wordt bereikt;
 de maximale uitkeringsduur is bereikt;
 de verzekerde overlijdt, 3 maanden na de dag  van overlijden;
 wij de verzekering stoppen op grond van artikel 12.2;
 wij de verzekering stoppen, omdat je fraude hebt gepleegd of niet aan de wettelijke mededelingsplicht hebt voldaan;
 wij de verzekering stoppen, omdat jij of een andere belanghebbende bij de verzekering voorkomt op een nationale of internationale sanctielijst.
 
5.7 Recht op herbeoordeling
Ben je het niet eens met de mate of de duur van je arbeidsongeschiktheid, die wij hebben vastgesteld?  Dan kun je dat aan ons melden. Wij beoordelen dan of het percentage of de duur moet worden aangepast.  
Ben je het daarna nog steeds niet eens met ons besluit? Dan kun je een herbeoordeling aanvragen.
Hoe vraag je een herbeoordeling aan?
Je kunt binnen 30 dagen na ons besluit  een herb eoordeling aanvragen bij je re-integratiebegeleider van Movir. Dat kan met een brief of een e-mail. Beschrijf in je aanvraag zo goed mogelijk waarom je het niet met ons eens bent en geef aan welk(e) onderzoek(en) volgens  jou de verkeerde uitkomsten hebben opgeleverd.
Als wij een nieuw medisch of arbeidsdeskundig onderzoek instellen
Dan spreken wij met je af wie het nieuwe onderzoek gaat doen en welke vragen de deskundige in het nieuwe onderzoek moet beantwoorden en welke stukken wij meesturen. Wij betalen de kosten van dit nieuwe onderzoek volledig. Je kunt eenmalig een herbeoordeling aanvragen. Na de eerste herbeoordeling zullen wij daarom niet nog een keer een herbeoordeling laten uitvoeren. De uitkomst van de herbeoordeling geldt voor jou en voor ons, ook als de uitkomst lager of hoger is dan de eerste beoordeling.
Laat je een nieuw onderzoek doen zonder  dit eerst met ons te overleggen?
Dan vergoeden wij de kosten niet. Ook is de uitkomst van dat onderzoek voor ons niet bindend.

5.8 Verschuldigde belasting en revisierente
Als je van ons maandelijks een uitkering ontvangt omdat de verzekerde arbeidsongeschikt is, dan moet je deze aangeven in box 1 van de inkomstenbelasting. De door ons ingehouden loonheffing op de periodieke uitkeringen kun je verrekenen in box 1 van de inkomstenbelasting. Daarvoor ontvang je van ons elk jaar een jaaropgaaf. Dit geldt overigens niet als de verzekeringnemer een B.V. is.
Revisierente
Als je een onjuiste aangifte inkomstenbelasting  doet - of er zijn wijzigingen in de verzekering, zoals een andere verzekeringnemer - dan kan de Belastingdienst revisierente in rekening brengen. De Belastingdienst berekent de revisierente op basis van je aangifte inkomstenbelasting.
Terugvordering niet-betaalde revisierente
Als je een onjuiste aangifte doet en vervolgens niet de verschuldigde revisierente aan de Belastingdienst betaalt, kan de Belastingdienst ons daarvoor aansprakelijk stellen. Als dat gebeurt, betalen wij de revisierente aan de Belastingdienst. Vervolgens verrekenen we dat bedrag met onze uitkeringen aan jou, of we vorderen het op een andere manier van je terug.
6. Wanneer krijg je  geen uitkering?
 
In bepaalde situaties keren wij niet uit, terwijl  de verzekerde wel arbeidsongeschikt is. Die omstandigheden beschrijven we hieronder. 

6.1 Bij opzet en roekeloosheid
Je krijgt geen uitkering als de arbeidsongeschiktheid is ontstaan, verergerd of bevorderd door:
 jouw opzet of van iemand anders die belang heeft  bij de uitkering;
 jouw roekeloosheid. 

6.2 Bij drank- of drugsgebruik
Je krijgt geen uitkering, als de arbeidsongeschiktheid is ontstaan, verergerd of bevorderd door:
 het overmatig gebruik van alcohol of bedwelmende, opwekkende of soortgelijke middelen;
 een ongeval waarbij de verzekerde onder invloed  was van alcohol. Daarvan is in ieder geval sprake als op het moment van het ongeval het bloedalcoholgehalte 0,8 promille of hoger was en/of het ademalcoholgehalte 350 microgram of hoger was. 

6.3 Bij molest en acties met geweld
Je krijgt geen uitkering als de arbeidsongeschiktheid is ontstaan, verergerd of bevorderd door:
 een gewapend conflict;
 een burgeroorlog;
 een opstand;  binnenlandse onlusten;  oproer of muiterij. 

6.4 Bij een atoomkernreactie
Je krijgt geen uitkering als de arbeidsongeschiktheid is ontstaan, verergerd of bevorderd door een atoomkernreactie (een reactie van atoomkernen waarbij energie vrijkomt, zoals kernfusie, kernsplijting of radioactiviteit). Het maakt daarbij niet uit hoe die reactie is ontstaan. Je krijgt wel een uitkering als de arbeidsongeschiktheid is veroorzaakt door radioactieve stoffen die zich buiten een kerninstallatie bevinden en gebruikt worden of bestemd zijn voor de volgende doeleinden:
 de industrie;
 de handel;
 de landbouw;
 een medisch doel;
 de wetenschap;
 een onderwijskundig doel;
 beveiliging, maar geen militaire beveiliging.
Daarnaast moet er een vergunning van de overheid zijn om radioactieve stoffen te maken, te gebruiken, te bewaren en op te ruimen, maar alleen als de wet dat eist. In de Wet Aansprakelijkheid Kernongevallen staat wat we bedoelen met een kerninstallatie. Die wet staat in het Staatsblad 1979 nummer 225. We bedoelen ook een kerninstallatie aan boord van een schip.
 

6.5 Bij gevangenschap
Je krijgt geen uitkering als de verzekerde in de gevangenis of in een soortgelijke instelling zit.  Ook als hij in voorlopige hechtenis zit of ter beschikking gesteld is van de Staat (tbs), krijg je van ons geen uitkering. Dat geldt in Nederland en in het buitenland.

6.6 Bij fraude
We keren niet uit bij fraude. Bij fraude hebben wij het recht om de verzekering en de uitkering te beëindigen en de betaalde uitkeringen terug te vorderen.

6.7 Bij niet nakomen van verplichtingen
Je krijgt geen uitkering als je je niet houdt aan de regels en verplichtingen van deze verzekering en wij daardoor in een redelijk belang geschaad zijn. 
7. Wat moet je weten  over de premiebetaling

7.1 Wanneer moet je de premie betalen?
De verzekeringnemer betaalt de premie vooraf.  
De premie moet binnen 30 dagen betaald zijn.  Dat is binnen 30 dagen nadat wij je dat gevraagd hebben. De verzekering biedt pas dekking als  de premie - op tijd - is betaald. 
Wat als je de premie niet op tijd betaalt?
Als je de premie niet, of niet op tijd betaalt, sturen wij je een herinnering. Je hebt dan nog 14 dagen om te betalen. Betaal je ook niet na de herinnering? Dan vervalt de dekking met terugwerkende kracht. Daarmee bedoelen we dat je geen dekking hebt vanaf de eerste dag van de periode waarvoor je de premie verschuldigd bent. Dit betekent dat je geen uitkering krijgt als je arbeidsongeschikt wordt tijdens deze periode. Ook niet als je later alsnog de achterstallige premie betaalt. Je blijft wel verplicht de premie te betalen. Ook al is er geen dekking omdat je te laat bent. Zolang de dekking is vervallen, mogen wij de verzekering op elk moment stopzetten.
Zodra wij alle achterstallige premie en eventuele incassokosten hebben ontvangen, ben je weer verzekerd voor arbeidsongeschiktheid die ontstaat na de dag van ontvangst van deze betaling. Als we je vaker een betalingsherinnering moeten sturen, kunnen we ook besluiten om je verzekering te beëindigen.

7.2 Wanneer krijg je premie terug?
Als de verzekering stopt, krijg je te veel betaalde premie terug. Als wij de verzekering aanpassen waardoor de premie lager wordt, dan krijg je ook te veel betaalde premie terug over de periode na de aanpassing.
Geef je ons te laat door dat de verzekering moet veranderen of stoppen? Dan krijg je alleen over een periode van maximaal 12 maanden premie terug.
Je krijgt geen premie terug als:
 wij de verzekering stoppen op grond van artikel 12.2;
 wij de verzekering stoppen omdat je fraude hebt gepleegd of niet aan de wettelijke mededelingsplicht hebt voldaan;
 wij de verzekering stoppen, omdat jij of een andere belanghebbende bij de verzekering voorkomt op een nationale of internationale sanctielijst.
 
7.3 Moet je premie betalen als de verzekerde arbeidsongeschikt is?
Krijg je van ons een uitkering omdat de verzekerde arbeidsongeschikt is? Dan hoef je geen of minder premie te betalen als hij langer dan een jaar ononderbroken arbeidsongeschikt is en zolang je recht hebt op uitkering. Dit noemen wij premievrijstelling.
Hoe hoog is deze premievrijstelling?
Deze premievrijstelling is gelijk aan het uitkeringspercentage. Heb je bijvoorbeeld recht op een uitkeringspercentage van 75%, dan betaal je 75% minder premie. Je betaalt dan dus nog maar 25% van de premie.
Premievrijstelling bij een beperkende voorwaarde
Het kan gebeuren dat wij bij het afsluiten van je verzekering een beperkende voorwaarde afspreken. Wordt de verzekerde arbeidsongeschikt door een oorzaak waarvoor een beperkende voorwaarde geldt? Dan krijg je geen uitkering, maar na 1 jaar wel premievrijstelling. Deze premievrijstelling is dan gelijk aan het arbeidsongeschiktheidspercentage. Je vindt eventuele beperkende voorwaarden op je polis. 
8. Wanneer kunnen wij de 
verzekering aanpassen?
Het kan voor ons nodig zijn om de premie en/of de premiesystematiek en/of de voorwaarden van je verzekering te veranderen. Dit is mogelijk bij verlenging van de verzekering, aan het einde van de contractperiode. In het geval van bijzondere omstandigheden kan dit ook tussentijds.

8.1 Bij verlenging van je verzekering
Wij kunnen de premie en/of de premiesystematiek aanpassen en/of de voorwaarden van je verzekering veranderen per contractvervaldatum. Hierbij kijken  wij onder andere naar:   de maatschappelijke trends;
 economische ontwikkelingen;
 de wet- en regelgeving;
 gezondheidsaspecten (niet de persoonlijke  gezondheid van verzekerde);
 het schadeverloop (niet het persoonlijke schadeverloop van de verzekerde); en
 het rendement van de beroepsgroep en/of premiegroep en/of productgroep(en) 
Wij passen de premie en/of de premiesystematiek  en/of de voorwaarden dan voor de hele beroepsgroep en/of premiegroep en/of productgroep(en) aan. 
Passen wij je verzekering aan?
Passen we de premie en/of de premiesystematiek en/of de voorwaarden voor jouw verzekering aan? Dan laten we de verzekeringnemer dat minimaal 2 maanden vóór de contractvervaldatum weten. De veranderingen gaan dan in op de contractvervaldatum na ons bericht. 
Is de verzekerde op het moment van de aanpassing geheel of gedeeltelijk arbeidsongeschikt? Dan geldt de verandering van de voorwaarden, premie en/of premiesystematiek pas vanaf het moment dat hij weer geheel arbeidsgeschikt is.
Wil je opzeggen na een aanpassing?
Ben je het niet eens met de aanpassing van je verzekering? 
Dan kan de verzekeringnemer de verzekering opzeggen. Dat kan door ons een brief of e-mail te sturen.  
Heb je een 1-jaarscontract? Dan kun je elke dag opzeggen: je hebt geen opzegtermijn. De verzekering stopt op de datum dat wij je opzegging ontvangen. Als jij in je brief of e-mail een latere datum aangeeft, dan loopt de verzekering tot die dag door. Zeg je de verzekering later dan 2 maanden na de datum van ons wijzigingsbericht op? Dan gaan de veranderingen in de premie en/of de premiesystematiek en/of de voorwaarden wel in op de eerste contractvervaldatum na ons bericht.
Heb je een 3-jaarscontract? Dan heb je tot 2 maanden na de datum van ons wijzigingsbericht de tijd om op te zeggen met ingang van de contractvervaldatum. Zeg je de verzekering niet op? Dan gaan de veranderingen in de premie en/of de premiesystematiek en/of de voorwaarden in op de eerste contractvervaldatum na ons bericht.

8.2 Bij bijzondere omstandigheden
Het kan nodig zijn dat wij de premie en/of de premiesystematiek en/of voorwaarden op een andere datum dan de contractvervaldatum veranderen. Het tussentijds aanpassen van je verzekering doen wij alleen in bijzondere omstandigheden. Zoals bij veranderde  wet- of regelgeving of financiële instabiliteit. Dat doen we dan bij alle verzekeringen, voor alle klanten of voor een geselecteerde groep klanten. 
Wij berichten de verzekeringnemer minstens 2 maanden voor de wijzigingsdatum over de aanpassing(en). We leggen je dan ook uit waarom de aanpassing op dat moment nodig is en wanneer deze ingaat. 
Wil je opzeggen na een aanpassing?
Als je het niet eens bent met de aanpassing van je verzekering, dan kan de verzekeringnemer de verzekering opzeggen. Dat kan door ons een brief of e-mail te sturen. 
Heb je een 1-jaarscontract? Dan kun je elke dag opzeggen: je hebt geen opzegtermijn. De verzekering stopt op de datum dat wij je opzegging ontvangen. Als jij in je brief of e-mail een latere datum aangeeft, dan loopt de verzekering tot die dag door. Zeg je de verzekering later dan 2 maanden na de  datum van ons wijzigingsbericht op? Dan gaan de  veranderingen van de premie en/of de premiesystematiek en/of voorwaarden in op de wijzigingsdatum,  genoemd in ons wijzigingsbericht.
Heb je een 3-jaarscontract? Dan heb je tot 2 maanden na de datum van ons wijzigingsbericht de tijd om op te zeggen. De verzekering stopt dan op de datum dat de wijziging in zou gaan.
Zeg je de verzekering, later dan 2 maanden na  de datum van ons wijzigingsbericht op? Dan loopt de verzekering vanaf de wijzigingsdatum automatisch door met de gewijzigde premie en/of de premiesystematiek en/of voorwaarden.
Je kunt je verzekering bij een tussentijdse wijziging  niet opzeggen als:
 de wijziging het gevolg is van veranderde  wet- en/of regelgeving;
 we de premie verlagen, terwijl de dekking gelijk blijft;
 we de dekking uitbreiden, terwijl de premie hierdoor niet verandert of lager wordt.
9. Welke veranderingen hebben invloed op je verzekering?
 

9.1 Welke veranderingen moet  je aan ons doorgeven?
Als er iets verandert in de (werk)situatie, kan dat je verzekerde risico veranderen. Bijvoorbeeld als je ander werk gaat doen of als je naar het buitenland gaat. Je moet ons daarom alle informatie die je hebt over een verandering doorgeven, ook als wij daar niet om vragen.
Op je polis zie je welk beroep we hebben verzekerd.  
Gaat de verzekerde:
 in zijn beroep andere werkzaamheden doen,
 zijn werkzaamheden anders verdelen (bijvoorbeeld meer of minder fysieke handenarbeid doen),
 een ander beroep uitoefenen,
 meer of minder uren gemiddeld per week werken,
 (deels) in loondienst werken, terwijl hij als zelfstandige verzekerd is,
 (deels) als zelfstandige werken, terwijl hij als  werknemer verzekerd is?
Dan moet je dat ons direct laten weten. Wij gaan dan kijken of we verzekerde nog kunnen blijven verzekeren en zo ja, op welke voorwaarden. Dat laten we je zo snel mogelijk weten.
Naast ander werk, kunnen andere veranderingen van invloed zijn op je verzekering. Laat het ons daarom  direct weten als:
 de verzekerde langer dan 6 maanden naar het buitenland of naar Caribisch Nederland gaat;
 de verzekerde naar het buitenland of naar  Caribisch Nederland verhuist;
 de verzekerde om een andere reden dan  arbeidso ngeschiktheid helemaal of gedeeltelijk  stopt met werken in het beroep op de polis;
 de verzekerde naast het beroep op de polis  een ander beroep gaat uitoefenen;
 je een uitstel (surseance) van betaling hebt gekregen;
 voor jou een schuldsaneringsregeling of faillissement  is aangevraagd.
Je kunt ons dat met een brief of per e-mail laten weten.
Wij mogen in deze gevallen de verzekering stopzetten  of de voorwaarden en/of premie wijzigen. Dit laten wij  je dan zo snel mogelijk weten. Als wij de voorwaarden  en/of premie wijzigen, mag je de verzekering opzeggen. Dat moet je ons wel laten weten binnen één maand nadat je ons wijzigingsbericht hebt ontvangen. De verzekering stopt dan per de dag dat de wijziging is ingegaan. Eventueel te veel betaalde premie krijg je terug.
Als we de verzekering niet kunnen voorzetten
Als wij je niet kunnen blijven verzekeren, ben je verzekerd tot de dag waarop de situatie veranderde. Bijvoorbeeld het moment waarop het beroep of werkzaamheden van de verzekerde zijn veranderd. Eventueel te veel betaalde premie krijg je terug.
Als we de verzekering wel kunnen voortzetten onder andere voorwaarden  en/of premie
Als we je nog wel kunnen verzekeren, maar op andere voorwaarden en/of een andere premie, dan laten we je dat zo snel mogelijk weten. Ga je niet akkoord met onze aanpassing? Dan mag je de verzekering opzeggen per de dag waarop je situatie wijzigde en wij de verzekering wilden aanpassen. Dat moet je ons wel laten weten binnen één maand na dagtekening van ons wijzigingsbericht. Eventueel te veel betaalde premie  krijg je terug.
 
9.2 Als je de verandering niet of niet  
op tijd aan ons doorgeeft
Geef je een verandering niet of niet tijdig aan ons door en wordt de verzekerde arbeidsongeschikt? Dan kijken we alsnog of de verandering invloed heeft op je verzekering. Dat doen we ook als we nog geen beslissing hebben genomen over de voortzetting van de verzekering en de verzekerde tijdens deze periode arbeidsongeschikt wordt.
Als de verandering geen invloed heeft  op de verzekering
Dan bepalen we je recht op uitkering volgens de bestaande voorwaarden.
Als we vanwege de verandering de polis,  de voorwaarden en/of premie wijzigen
Dan bepalen we je recht op uitkering volgens de polis, de voorwaarden en/ of premie die zouden gelden vanaf de verandering. Ook als door de verandering bijzondere voorwaarden gelden. Als vanwege de verandering de premie verhoogd wordt, dan berekenen we de uitkering als volgt:
(oude premie / nieuwe premie) x uitkering
Als we je door de verandering niet  kunnen verzekeren
Dan heb je geen recht op uitkering en zetten we de verzekering stop per de dag dat de wijziging is ingegaan. 
Je bent dan vanaf die datum niet meer verzekerd. Eventueel te veel betaalde premie krijg je terug. 
10. Wanneer kun je de  
verzekering laten aanpassen?
 

10.1 Wanneer kun je de dekking beperken? 
Verlagen bij 1-jaarscontract
Heb je een 1-jaarscontract? Dan kun je het verzekerd bedrag verlagen wanneer je wilt. Daarvoor vragen we geen onderbouwing. Ook kun je wanneer je wilt zonder onderbouwing andere dekkingsonderdelen beperken, zoals een langere eigenrisicotermijn of een hogere uitkeringsdrempel.
Verlagen bij 3-jaarscontract
Heb je een 3-jaarscontract? Dan kun je één keer per kalenderjaar het verzekerd bedrag zonder onderbouwing verlagen met maximaal 10%.
Als je het verzekerd bedrag met meer dan 10% zonder onderbouwing wilt verlagen, dan kan dat alleen per contractvervaldatum. Als je het verzekerd bedrag tussentijds met meer dan 10% wilt verlagen, dan hebben we een onderbouwing van je nodig waaruit blijkt dat het inkomen van de verzekerde is gedaald. Wij beoordelen of de onderbouwing voldoende is.
Als je andere dekkingsonderdelen tussentijds wilt beperken (zoals een langere eigenrisicotermijn, of een lagere eindleeftijd), dan kan dat met onderbouwing.  Wij beoordelen of de onderbouwing voldoende is. Pas je de dekkingsonderdelen aan per contractvervaldatum? Dan is een onderbouwing níet nodig.

10.2 Wanneer kun je de dekking uitbreiden?
Wil je het verzekerd bedrag verhogen of andere dekkingsonderdelen aanpassen (zoals een kortere eigenrisicotermijn, of een hogere eindleeftijd)? Dat kan je op elk moment aanvragen. Je moet dan wel een wijzigingsformulier invullen en de verzekerde moet een gezondheidsverklaring invullen. Wij beoordelen dan of we de aanvraag kunnen accepteren.
Je hoeft geen gezondheidsverklaring en geen wijzigingsformulier in te vullen als je gebruikmaakt  van het optierecht (zie 10.3).

10.3 Gebruik maken van optierecht
Ieder jaar kun je per de hoofdpremievervaldatum gebruikmaken van het optierecht. Met het optierecht kun je het verzekerd bedrag verhogen zonder dat de verzekerde opnieuw een gezondheidsverklaring  moet invullen.
Je kunt het verzekerd bedrag dan met maximaal 10% verhogen. Je verzekerd bedrag mag alleen nooit meer  zijn dan 80% van je gemiddelde inkomen in de afgelopen  3 jaar of het bedrag dat je maximaal bij ons kunt verzekeren.
Wanneer kun je gebruikmaken van het optierecht?
Je kunt alleen gebruikmaken van het optierecht als de verzekerde op het moment van ondertekenen van het verzoek niet arbeidsongeschikt is en hij dat in de 90 dagen daarvoor ook niet is geweest. Je kunt gebruikmaken van het optierecht tot 5 jaar voor het bereiken van de eindleeftijd. Daarna kun je hier geen gebruik meer van maken. De eindleeftijd vind je op je polis.
 
Hoe maak je gebruik van het optierecht?
Je krijgt van ons op tijd een bericht met de vraag of je gebruik wilt maken van het optierecht. Als je dat wilt, moet je dat binnen 2 maanden na de verzenddatum van de brief aan ons doorgeven.
Wij passen het verzekerd bedrag niet eerder aan dan per de ontvangstdatum van het verzoek waarin je hebt aangegeven dat je gebruik wilt maken van het optierecht.
Staat er op je polis dat er bijzondere bepalingen, een premietoeslag, of beperkende voorwaarden gelden voor je verzekering? Dan gelden deze ook voor het verhoogde verzekerd bedrag.

10.4 Terugkeerregeling bij verlaging van 
verzekerd bedrag
Verlaag je je verzekerd bedrag omdat het inkomen van de verzekerde is gedaald? Dan kun je later gebruikmaken van de terugkeerregeling. Dat betekent dat je je verzekerd bedrag binnen 3 jaar zonder medische waarborgen weer kunt verhogen. Je kunt het verzekerd bedrag dan maximaal verhogen tot het verzekerd bedrag waarvoor je vóór de verlaging verzekerd was. Hierbij geldt: je verzekerd bedrag mag nooit meer zijn dan 80% van je gemiddelde inkomen in de afgelopen 3 jaar.
Wanneer kun je gebruikmaken van  de terugkeerregeling?
Je kunt alleen gebruikmaken van de terugkeerregeling als de verzekerde op dat moment niet arbeidsongeschikt is en hij dat in de 90 dagen daarvoor ook niet is geweest.
Wij passen het verzekerd bedrag niet eerder aan dan per de ontvangstdatum van het bericht waarin je hebt aangegeven dat je gebruik wilt maken van de terugkeerregeling.
Staat er op je polis dat er bijzondere bepalingen, een premietoeslag, of beperkende voorwaarden gelden voor je verzekering? Dan gelden deze ook voor het verhoogde verzekerd bedrag.
10.5 Tijdelijk de verzekering laten ‘sluimeren‘
Oefent de verzekerde tijdelijk zijn beroep niet uit,  omdat hij:  een dagopleiding volgt;
 een sabbatical leave neemt;
 de huidige onderneming stopt en een andere onderneming gaat opstarten?
Dan kun je de verzekering tijdelijk laten ‘sluimeren’. Gedurende de sluimerperiode betaal je nog wel een gedeelte van de premie. Hoeveel dat is, is afhankelijk van de duur van de sluimerperiode. Wordt de verzekerde arbeidsongeschikt in de sluimerperiode en voldoe je aan de voorwaarden? Dan heb je recht op een uitkering. Wij beoordelen de arbeidsongeschiktheid dan op basis van het beroep vóór de sluimerperiode. De eventuele uitkering begint na de eigenrisicotermijn. De eigenrisicotermijn gaat in op de dag na de van tevoren afgesproken laatste dag van de sluimerperiode. We spreken van tevoren af hoelang de verzekering sluimert, maar de periode is maximaal 1 jaar.
Na afloop van de sluimerperiode wordt de verzekering weer in kracht hersteld, zonder dat de verzekerde een gezondheidsverklaring moet invullen.
Gaat de verzekerde in de sluimerperiode een ander beroep uitoefenen of besluit hij definitief met zijn  beroep te stoppen, dan moet je dat direct melden.  Wij beoordelen dan of en zo ja hoe de verzekering  kan worden voortgezet. 
11. Indexering van het  verzekerd bedrag
Staat op je polis dat we indexering hebben afgesproken? Dan staat daar ook welke soort indexering we hebben afgesproken. In dit artikel leggen wij uit hoe dat werkt. Stijgt het verzekerd bedrag door de indexering? Dan stijgt ook de premie die je voor de verzekering betaalt.
Bijzondere bepalingen
Staat er op je polis dat er bijzondere bepalingen, een premietoeslag, of beperkende voorwaarden gelden voor je verzekering? Dan gelden deze ook voor het verhoogde verzekerd bedrag.

11.1 Welke soorten indexering zijn er?
 Jaarlijkse indexering 
Staat op je polis bij indexering ‘jaarlijks’?  Dan indexeren wij het verzekerd bedrag  elk jaar op de hoofdpremievervaldatum.
 Indexering bij arbeidsongeschiktheid Staat op je polis bij indexering ‘bij arbeidsongeschiktheid’? Dan indexeren wij het verzekerd bedrag elk jaar  op de hoofdpremievervaldatum; de eerste keer op de eerste hoofdpremievervaldatum nadat de verzekerde ten minste 25% arbeidsongeschikt is geworden (of hoger als je hebt gekozen voor een hogere uitkeringsdrempel). Als hij weer arbeidsgeschikt is, stopt de indexering. Het verzekerde bedrag behoudt de op dat moment bereikte hoogte. Ook betaal je dan de daarbij behorende premie.
Met welk percentage indexeren  wij je verzekerd bedrag?
 Indexeringspercentage 	 
Staat op je polis een indexeringspercentage?  Dan verhogen wij het verzekerd bedrag met  dat percentage.
 CBS-index 	 
Staat er ‘CBS-index’ op je polis? Dan verhogen wij het verzekerd bedrag met een CBS-indexcijfer. Dit CBS-indexcijfer baseren wij op de index van caolonen per maand, inclusief bijzondere beloningen voor particuliere bedrijven en de gesubsidieerde sector.
Toelichting CBS-index
Het Centraal Bureau voor de Statistiek stelt ieder jaar de loonindex vast. Ieder jaar vergelijken wij de loonindex van augustus met de loonindex van augustus in het jaar daarvoor. Is de loonindex gestegen? Dan gebruiken wij de stijging van de loonindex als percentage om het verzekerd bedrag te indexeren. De indexering wordt steeds vanaf 1 januari toegepast met ingang van de hoofdpremievervaldatum. Is de loonindex niet gestegen? Dan verhogen wij het verzekerd bedrag niet.

11.2 CBS-Index bij premievrijstelling
Heb je op de hoofdpremievervaldatum van de verzekering premievrijstelling (zoals beschreven in artikel 7.3)? Dan is de verhoging van het verzekerd bedrag nooit meer dan 3%. Daarbij passen we een afronding toe.
 

11.3 Afronding verzekerd bedrag
Bij alle vormen van indexering ronden we de verhoging van het verzekerd bedrag als volgt af:
 bedragen van minder dan € 0,50 ronden  we af naar beneden op hele euro’s;
 bedragen van € 0,50 tot € 1,00 ronden  we naar boven af op hele euro’s.

11.4 Liever geen indexering meer?
Heb je indexering verzekerd en wil je liever geen indexering meer (dus het verzekerd bedrag gelijk houden)? Dan passen wij dit op de polis aan per datum waarop je dit aanvraagt. Wij vermelden dan op de polis dat er geen indexering is.
12. Wanneer eindigt  de verzekering?
 

12.1 Opzeggen van de verzekering 
Heb je een 1-jaarscontract?
Dan verlengen we je verzekering steeds automatisch  met weer een jaar, tenzij de verzekering eindigt. Jij kunt de verzekering elke dag opzeggen. Je hebt geen opzegtermijn.
Heb je een 3-jaarscontract?
Dan kun je de verzekering opzeggen per de datum dat de contractperiode eindigt. De contractvervaldatum vind je op je polis. De opzegtermijn is 2 maanden. Na het verstrijken van deze contractperiode kunnen we opnieuw een 3-jaarscontract afspreken. Je krijgt hierover bericht van ons. Je kunt de verzekering dan weer opzeggen per de nieuwe contractvervaldatum.  De opzegtermijn is 2 maanden.
Spreken we niets af over een nieuwe contractperiode  en zeg je ook je verzekering niet op? Dan verlengen  we de verzekering steeds automatisch met een jaar.  
Je kunt de verzekering dan elke dag opzeggen.  Je hebt geen opzegtermijn.
14 dagen bedenktijd
Heb je een arbeidsongeschiktheidsverzekering afgesloten en wil je deze toch niet? Dan heb je nog  14 dagen de tijd om de verzekering met terugwerkende kracht tot de ingangsdatum te annuleren. De verzekering wordt dan als niet afgesloten beschouwd. 
De 14 dagen bedenktijd gaan in, als je de polis van je arbeidsongeschiktheidsverzekering hebt ontvangen.  Na de annulering krijg je eventueel al betaalde premie terug. Mocht je arbeidsongeschikt zijn, dan heb je geen recht op uitkering.

12.2 Wanneer mogen wij de verzekering stopzetten?
Wij kunnen de verzekering stopzetten als:
 je de verplichtingen van deze verzekering niet nakomt. Maar alleen als wij in een redelijk belang zijn geschaad en/of als door de omstandigheden voortzetting niet van ons verlangd kan worden;
 je ons opzettelijk onjuiste of onvolledige informatie hebt gegeven, toen je de verzekering afsloot of wijzigde;
 je ons zonder opzet onjuiste of onvolledige informatie hebt gegeven toen je de verzekering afsloot of wijzigde. En wij de verzekering niet zouden hebben 
geaccepteerd als wij de juiste of volledige informatie hadden gehad;
 je fraude hebt gepleegd;
 je in het buitenland of in Caribisch Nederland woont;
 het verzekerde risico wijzigt; daarover kun je meer  lezen in artikel 9;
 de verzekerde geen werkzaamheden meer verricht die bij het beroep horen dat op je polis staat (en dit niet komt doordat hij arbeidsongeschikt is);
 jij, of een andere belanghebbende bij de verzekering, voorkomt op een nationale of internationale sanctielijst;
 de verzekerde verplicht verzekerd wordt op grond van de Wet Werk en Inkomen naar Arbeidsvermogen (WIA) of een vervangende wet, omdat hij niet langer  als zelfstandige werkzaam is;
 de verzekerde als zelfstandige gaat werken, terwijl hij als werknemer werkzaam was;
 de verzekerde als zelfstandige en als werknemer werkt, en de urenverdeling tussen beide verandert.
Als wij je verzekering willen stoppen, kan dat alleen als de reden daarvoor in deze voorwaarden of in de wet staat. Wij kunnen de verzekering niet om een andere reden stoppen.
 

12.3 Einde van de verzekering
De verzekering eindigt in ieder geval:
 op de laatste dag van de kalendermaand waarin de verzekerde de eindleeftijd bereikt die op je polis staat;
 op de dag nadat de verzekerde overlijdt. We betalen te veel betaalde premie terug.
Heb je een Movir Momentum Sommen AOV met een 
maximale uitkeringsduur van 1, 2, 3, 4 of 5 jaar? Of heb  je een Movir Momentum Extra Kostenverzekering?  Dan eindigt die verzekering ook als je Movir Momentum Sommen AOV met maximale uitkeringsduur tot eindleeftijd eindigt.
13. Welke informatie is  ook belangrijk voor  
je verzekering?
 

13.1 Waar sturen wij onze berichten naartoe?
Als wij je iets willen laten weten, dan sturen wij een brief naar je adres. Dat is het laatste adres dat we van jou hebben ontvangen. Vergeet dus nooit een adreswijziging door te geven. Loopt je verzekering via een financieel adviseur? Dan kunnen we de brief ook naar je financieel adviseur sturen. Als je daarvoor toestemming geeft, kunnen wij je digitaal berichten sturen. Vergeet dan niet een wijziging in je e-mailadres aan ons door te geven.  

13.2 Hoe gebruiken en beschermen  we je gegevens?
Je hebt ons voor deze verzekering veel informatie over jezelf gegeven. Wij gaan daar zorgvuldig mee om.  
Wij gebruiken deze gegevens:
 om de verzekeringsovereenkomst te kunnen  afsluiten en uitvoeren;
 voor marketingactiviteiten;
 om fraude te voorkomen en te bestrijden;  voor statistische analyse en wetenschappelijk onderzoek;  om te kunnen voldoen aan wettelijke verplichtingen.
We werken daarbij volgens de Gedragscode Verwerking Persoonsgegevens Verzekeraars. In deze gedragscode staat wat onze rechten en plichten zijn als we persoonsgegevens verwerken. De volledige tekst van de gedragscode kun je vinden op www.verzekeraars.nl.  Je kunt de gedragscode ook opvragen bij het Verbond van Verzekeraars, via telefoonnummer 070 333 87 77.
Verder raadplegen we je gegevens en kunnen wij je gegevens vastleggen bij de Stichting CIS. Dat doen  we om risico’s in de hand te houden en fraude tegen  te gaan. Meer informatie hierover kun je vinden op  www.stichtingcis.nl. Daar vind je ook het privacyreglement van de stichting.
Wil je meer weten over hoe wij instaan voor jouw privacy? Lees dan onze privacy statement. Dat vind je op movir.nl of kun je bij ons opvragen.

13.3 Wat doen wij bij fraude?
Wij gaan ervan uit dat je ons juiste en volledige  informatie geeft. Doe je dat opzettelijk niet? Dan pleeg je fraude. Bijvoorbeeld als je ons opzettelijk onjuiste gegevens stuurt als je een verzekering aanvraagt,  wijzigt, of bij arbeidsongeschiktheid. Als er aanwijzingen zijn dat je fraude pleegt, gaan wij dat onderzoeken.  Bij dit onderzoek volgen wij de richtlijnen van het  Verbond van Verzekeraars.
 
Maatregelen bij fraude
Als uit ons onderzoek blijkt dat je fraude hebt gepleegd, kunnen wij de volgende maatregelen nemen:  we zetten de verzekering stop;
 andere verzekeringen, leningen en rekeningen  die je bij NN Group of bedrijfsonderdelen van Nationale-Nederlanden hebt worden gestopt;
 we keren niet of niet volledig uit;
 we brengen de kosten van ons onderzoek in rekening;
 we vorderen een uitkering, die we ten onrechte  hebben verstrekt, terug;
 we laten beslag leggen;
 we doen aangifte bij de politie;
 we registreren je gegevens in interne en externe (waarschuwings)systemen zoals de database van  het Centraal Informatie Systeem (CIS) van de Nederlandse verzekeraars. Dit kan ertoe leiden dat  je geen verzekering meer kunt afsluiten of alleen  tegen een hogere premie. 
Hierbij houden wij ons aan het Protocol Incidentenw aarschuwingssysteem Financiële Instellingen (PIFI). Dit  protocol is goedgekeurd door de Autoriteit Persoonsgegevens (AP). Met deze maatregelen zorgen we ervoor dat onze klanten niet te veel premie betalen doordat anderen verkeerd omgaan met hun verzekering. Hoe meer fraude wij bestrijden, hoe lager wij de premies kunnen maken. Het bestrijden van verzekeringsfraude is  dus niet alleen onze maatschappelijke verantw oordelijkheid, maar pakt ook gunstig uit voor jou.
Wil je meer weten over ons fraudebeleid?  Kijk dan op movir.nl.

13.4 Overdragen van rechten uit  deze verzekering
De rechten uit deze verzekering zijn alleen van jou. Als je recht hebt op een uitkering uit deze verzekering, kun je dat recht dus niet aan iemand anders geven, uitlenen, verkopen of verhuren. Je kunt de verzekering ook niet in (onder)pand geven of als vorm van zekerheid afgeven.
Wij kunnen je recht op uitkering niet afkopen. We kunnen dus niet eventuele uitkeringen waar je in de toekomst recht op zou kunnen hebben in één keer  aan je uitbetalen.

13.5 Hoe geef je een klacht door?
Wij doen ons uiterste best voor je. Ben je toch niet tevreden over deze verzekering of onze dienstverlening? Neem dan contact met ons op zodat we samen een passende oplossing kunnen zoeken. Gebruik daarvoor het klachtenformulier. Wil je liever je klacht met een e-mail of brief melden, dan kan dat natuurlijk ook. Onze contactgegevens vind je in de alinea hieronder.
Ben je niet tevreden met het resultaat? Dan kun je een klacht indienen bij de directie van Movir. Dat kun je met een brief of e-mail doen. 
Ons adres is: Postbus 2160, 3430 CV Nieuwegein. Ons mailadres en ons klachtenformulier vind je op de website. Gebruik je het klachtenformulier? Geef dan aan dat je klacht voor de directie van Movir bedoeld is. Als je niet tevreden bent over hoe de directie je klacht heeft behandeld, dan kun je je klacht binnen 3 maanden voorleggen aan het Klachteninstituut Financiële Dienstverlening (Kifid). Het Kifid bemiddelt tussen consumenten en financiële ondernemingen. Je kunt je klacht insturen via www.kifid.nl. Je kunt ook een brief sturen naar postbus 93257, 2509 AG Den Haag.
Als je geen gebruik wilt maken van deze mogelijkheden van klachtenbehandeling kun je de zaak natuurlijk ook voorleggen aan de bevoegde Nederlandse rechter.
14. Terrorisme

14.1 Begripsomschrijvingen
In dit clausuleblad en de daarop berustende bepalingen wordt - voor zover niet anders blijkt - verstaan onder:
14.1.1 Terrorisme 
Gewelddadige handelingen en/of gedragingen - begaan buiten het kader van een van de zes in artikel 3:38 van de Wet op het financieel toezicht genoemde vormen van molest - in de vorm van een aanslag of een reeks van in tijd en oogmerk met elkaar samenhangende aanslagen als gevolg waarvan letsel en/of aantasting van de gezondheid, al dan niet de dood ten gevolge hebbend, en/of schade aan zaken ontstaat dan wel anderszins economische belangen worden aangetast, waarbij aannemelijk is dat deze aanslag of reeks - al dan niet in enig organisatorisch verband - is beraamd en/of uitgevoerd met het oogmerk om bepaalde politieke en/of religieuze en/of ideologische doelen te verwezenlijken.
14.1.2 Kwaadwillige besmetting 
Het - buiten het kader van een van de zes in artikel 3:38 van de Wet op het financieel toezicht genoemde vormen van molest - (doen) verspreiden van ziektekiemen  en/of stoffen die als gevolg van hun (in) directe fysische, biologische, radioactieve of chemische inwerking  letsel en/of aantasting van de gezondheid, al dan  niet de dood ten gevolge hebbend, bij mensen of  dieren kunnen veroorzaken en/of schade aan zaken kunnen toebrengen dan wel anderszins economische belangen kunnen aantasten, waarbij aannemelijk is dat het (doen) verspreiden - al dan niet in enig organisatorisch verband - is beraamd en/of uitgevoerd met het oogmerk om bepaalde politieke en/of religieuze en/of ideologische doelen te verwezenlijken.
14.1.3 Preventieve maatregelen Van overheidswege en/of door verzekerden en/of derden getroffen maatregelen om het onmiddellijk dreigend gevaar van terrorisme en/of kwaadwillige besmetting af te wenden of - indien dit gevaar zich heeft verwezenlijkt - de gevolgen daarvan te beperken.
14.1.4 Nederlandse Herverzekeringmaatschappij  voor Terrorismeschaden N.V. (NHT) Een door het Verbond van Verzekeraars opgerichte herverzekeringsmaatschappij, waarbij uitkeringsverplichtingen uit hoofde van verzekeringsovereenkomsten, die voor in Nederland toegelaten verzekeraars direct of indirect kunnen voortvloeien uit de verwezenlijking van de in artikel 14.1.1, 14.1.2 en 14.1.3 omschreven risico’s, in herverzekering kunnen worden ondergebracht.
14.1.5 Verzekeringsovereenkomsten
a. overeenkomsten van schadeverzekering voor zover  
zij overeenkomstig het bepaalde in artikel 1:1 onder “staat waar het risico is gelegen” van de Wet op  het financieel toezicht betrekking hebben op in Nederland gelegen risico’s.
b. overeenkomsten van levensverzekering voor zover gesloten met een verzekeringnemer met gewone verblijfplaats in Nederland, of, indien verzekeringnemer een rechtspersoon is, met de in Nederland gevestigde vestiging van de rechtspersoon waarop de verzekering betrekking heeft.
c. overeenkomsten van natura-uitvaartverzekering voor zover gesloten met een verzekeringnemer met een gewone verblijfplaats in Nederland, of, indien verzekeringnemer een rechtspersoon is, met de in Nederland gevestigde vestiging van de rechtspersoon waarop de verzekering betrekking heeft.
14.1.6 In Nederland toegelaten verzekeraars Levens-, natura-uitvaart- en schadeverzekeraars die op grond van de Wet op het financieel toezicht bevoegd zijn om in Nederland het verzekeringsbedrijf uit te oefenen.
 
14.2 Begrenzing van de dekking voor  
het terrorismerisico 
14.2.1 Indien en voor zover, met inachtneming van de in artikel 14.1.1, 14.1.2 en 14.1.3 gegeven omschrijvingen, en binnen de grenzen van de geldende polisvoorwaarden, dekking bestaat voor gevolgen van een gebeurtenis die (direct of indirect) verband houdt met:
 terrorisme, kwaadwillige besmetting of  preventieve maatregelen,
 handelingen of gedragingen ter voorbereiding  van terrorisme, kwaadwillige besmetting of  preventieve maatregelen,
hierna gezamenlijk aan te duiden als ‘het terrorismerisico’, geldt dat de uitkeringsplicht van de verzekeraar ter zake van iedere bij haar ingediende aanspraak op schadevergoeding en/of uitkering, is beperkt tot het bedrag van de uitkering die de verzekeraar ter zake van die aanspraak ontvangt onder de herverzekering voor het terrorismerisico bij de NHT, in het geval van een verzekering met vermogensopbouw vermeerderd met het bedrag van de uit hoofde van de betrokken verzekering reeds gerealiseerde vermogensopbouw.
Bij levensverzekeringen wordt het bedrag van de gerealiseerde vermogensopbouw gesteld op de krachtens de Wet op het financieel toezicht aan te houden premiereserve ten aanzien van de betrokken verzekering.
14.2.2 De NHT biedt herverzekeringsdekking voor de hiervoor genoemde aanspraken tot maximaal 1 miljard euro per kalenderjaar. Vorengenoemd bedrag kan van jaar tot jaar worden aangepast en geldt voor alle bij de NHT aangesloten verzekeraars tezamen. Van een eventuele aanpassing zal mededeling worden gedaan  in drie landelijk verschijnende dagbladen.
14.2.3 In afwijking van het in de voorgaande leden van dit artikel bepaalde, geldt voor verzekeringen die betrekking hebben op:
 schade aan onroerende zaken en/of  de inhoud daarvan;
 gevolgschade van schade aan onroerende  zaken en/of de inhoud daarvan,
 dat per verzekeringnemer per verzekerde locatie per jaar maximaal 75 miljoen euro onder deze overeenkomst zal worden uitgekeerd, voor alle deelnemende verzekeraars zoals bedoeld in artikel 14.1.6 tezamen, ongeacht het aantal afgegeven polissen.
Voor de toepassing van dit artikellid wordt onder verzekerde locatie verstaan: alle op het risicoadres aanwezige door verzekeringnemer verzekerde objecten, alsmede alle buiten het risicoadres gelegen door verzekeringnemer verzekerde objecten waarvan het gebruik en/of de bestemming in relatie staat tot de bedrijfsactiviteiten op het risicoadres.
Als zodanig zullen in ieder geval worden aangemerkt alle door verzekeringnemer verzekerde objecten die op minder dan 50 meter afstand van elkaar gelegen zijn en waarvan er tenminste een op het risicoadres is gelegen.
Voor de toepassing van dit artikellid geldt voor rechtspersonen en vennootschappen die zijn verbonden in een groep, zoals bedoeld in artikel 2:24b van het Burgerlijk Wetboek, dat alle groepsmaatschappijen tezamen worden aangemerkt als een verzekeringnemer, ongeacht door welke tot de groep behorende groepsmaatschappij(en) de polis(sen) is (zijn) afgesloten.
14.3 Uitkeringsprotocol NHT 
14.3.1 Op de herverzekering van de verzekeraar bij de 
NHT is van toepassing het Protocol afwikkeling claims 
(hierna te noemen het Protocol). Op grond van de in dit Protocol vastgestelde bepalingen is de NHT onder meer gerechtigd de uitkering van de schadevergoeding of het verzekerd bedrag uit te stellen tot het moment waarop zij kan bepalen of en in hoeverre zij over voldoende financiële middelen beschikt om alle vorderingen waarvoor zij als herverzekeraar dekking biedt, voor het geheel te voldoen. Voor zover de NHT niet over voldoende financiële middelen blijkt te beschikken, is zij gerechtigd overeenkomstig bedoelde bepalingen een gedeeltelijke uitkering aan de verzekeraar te doen.
14.3.2 De NHT is, met in achtneming van het gestelde in bepaling 7 van het Protocol afwikkeling claims, bevoegd om te beslissen of een gebeurtenis in verband waarmee aanspraak op uitkering wordt gedaan, als een gevolg van de verwezenlijking van het terrorismerisico moet worden aangemerkt. Een daartoe strekkend en overeenkomstig voornoemde bepaling genomen besluit van de NHT, is bindend jegens verzekeraar, verzekeringnemer, verzekerden en tot uitkering gerechtigden.
14.3.3 Eerst nadat de NHT aan de verzekeraar heeft medegedeeld welk bedrag, al dan niet bij wijze van voorschot, terzake van een vordering tot uitkering  aan haar zal worden uitgekeerd, kan de verzekerde  of de tot uitkering gerechtigde op de in artikel 14.3.1 bedoelde uitkering terzake tegenover de verzekeraar aanspraak maken.
14.3.4 De herverzekeringsdekking bij de NHT is  ingevolge bepaling 16 van het Protocol slechts van  kracht voor aanspraken op schadevergoeding en/of uitkering die worden gemeld binnen twee jaar nadat de NHT van een bepaalde gebeurtenis of omstandigheid heeft vastgesteld dat deze als een verwezenlijking van  het terrorismerisico in de zin van dit Clausuleblad  wordt beschouwd.
